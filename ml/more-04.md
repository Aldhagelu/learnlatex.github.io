---
layout: "lesson"
lang: "ml"
title: "യുക്തിസഹ ഘടനയെക്കുറിച്ചു് വീണ്ടും"
description: "പ്രമാണത്തിന്റെ ശീർഷകം എങ്ങനെ വിന്യസിക്കാം, പദസൂചി എങ്ങനെ നിർമ്മിക്കാം എന്നീ കാര്യങ്ങളാണു്  ഈ പാഠം നമുക്കു് പറഞ്ഞുതരുന്നതു്."
toc-anchor-text: "യുക്തിസഹ ഘടനയെക്കുറിച്ചു് വീണ്ടും"
---


## പ്രമാണ ശീർഷകങ്ങൾ 

പ്രമാണത്തിന്റെ ശീർഷകത്തെയും അതിന്റെ അനുബന്ധ ഘടകങ്ങളെയും വിന്യസിക്കാൻ ലാറ്റെൿ നമുക്കു് മൂന്നു് ആജ്ഞകളടങ്ങുന്ന മാർക്കപ് ആണു് നൽകിയിട്ടുള്ളതു്. ഈ ആജ്ഞകൾ വഴി നമുക്കു് പ്രമാണത്തിന്റെ “മെറ്റാഡാറ്റ“ സജ്ജീകരിക്കാൻ കഴിയുന്നു.

```latex
\documentclass{article}
\usepackage[T1]{fontenc}
\begin{document}
\author{A.~N.~Other \and D.~Nobacon}
\title{Some things I did}
\date{1st April 2020}
\maketitle

Some normal text.
\end{document}
```

മുകളിൽ കാണിച്ച ഉദാഹരണത്തിലുള്ളതുപോലെ പ്രബന്ധ(ഗ്രന്ഥ)കർത്താവു്, ശീർഷകം, തീയതി എന്നിവ യഥാക്രമം `\author`, `\title`, `\date` എന്നീ മൂന്നു് ആജ്ഞകളിൽ സൂക്ഷിച്ചിരിക്കുന്നു. ഒന്നിൽക്കൂടുതൽ കർത്താക്കളുണ്ടെങ്കിൽ അവരുടെ പേരുകളെ വേർതിരിക്കാൻ `\and` എന്ന ആജ്ഞ ഉപയോഗിക്കേണ്ടതാണു്. ഈ ആജ്ഞകളെക്കെയും `\maketitle` എന്നതിനു് മുമ്പുതന്നെ നൽകിയിരിക്കണം എന്ന കാര്യം പ്രത്യേകം ശ്രദ്ധിക്കുക. എന്തെന്നാൽ `\maketitle` എന്ന ആജ്ഞയാണു് പ്രബന്ധകർത്താക്കളുടെ പേരുകൾ, ശീർഷകം, തിയതി എന്നിവയെ അതാതു് ആജ്ഞകളിൽ നിന്നും സ്വീകരിച്ചു് പ്രമാണത്തിൽ  വിന്യസിക്കുന്നതു്.

`\author`, `\title`, `\date`, തുടങ്ങിയ ശീർഷകസംബന്ധിയായ ആജ്ഞകൾ പ്രമാണത്തിന്റെ പീഠികയിലും (preamble) നൽകാവുന്നതാണു്, `\maketitle` മാത്രം `\begin{document}`-നു് ശേഷം നൽകിയാൽ മതി. എന്നിരിക്കിലും ഇതരഭാഷകളിൽ പാഠവിന്യാസം സുഗമമാക്കാനുള്ള `babel` പോലുള്ള ലൈബ്രറികൾ ഉപയോഗിക്കുമ്പോൾ പീഠികയിൽ ചേർത്തിരിക്കുന്ന ശീർഷകസംബന്ധിയായ ആജ്ഞകൾ അവഗണിക്കപ്പെടാൻ സാദ്ധ്യതയുണ്ടു്. ഇക്കാര്യം ശ്രദ്ധയിലിരിക്കട്ടെ. 

`\maketitle`-ന്റെ വിന്യാസരീതി എപ്പോഴും നമ്മൾ ഉപയോഗിക്കുന്ന പ്രമാണവർഗ്ഗത്തിനനുസരിച്ചു് (പ്രബന്ധം, പുസ്തകം, റിപ്പോർട്ട്, കത്തു് എന്നിവ) മാറിക്കൊണ്ടിരിക്കും (കൂടുതൽ വിവരങ്ങൾക്കു് [അഞ്ചാമത്തെ പാഠം](lesson-05) കാണുക).


## പദസൂചി 

അക്കസൂചിക്കും (enumerated list) ചിഹ്നസൂചിക്കും (itemized list) പുറമെ, ലാറ്റൿ നമുക്കു് പദസൂചിയും (descriptive list) ലഭ്യമാക്കുന്നു.

```latex
\documentclass{article}
\usepackage[T1]{fontenc}
\begin{document}

\begin{description}
\item[Dog:] member of the genus Canis, which forms part of the wolf-like canids,
  and is the most widely abundant terrestrial carnivore.
\item[Cat:] domestic species of small carnivorous mammal. It is the only
  domesticated species in the family Felidae and is often referred to as the
  domestic cat to distinguish it from the wild members of the family.
\end{description}

\end{document}
```

## അഭ്യാസം 

പലതരം `\author`, `\title`, `\date` എന്നീ ത്രയങ്ങൾ വിവിധ രീതിയിൽ ചേർത്തു് `\maketitle`-ന്റെ പ്രവർത്തനം പരീക്ഷിച്ചു നോക്കുക. ഏതൊക്കെ ആജ്ഞകളാണു് `\maketitle` പ്രവർത്തിക്കാൻ അനുപേക്ഷണീയം എന്നു് കണ്ടെത്തുക.

ഉദാഹരണത്തിൽ കാണിച്ച രീതിയിൽ ഒരു പദസൂചി നിർമ്മിക്കുക. അതിൽ അക്കസൂചിയും ചിഹ്നസൂചിയും കൂടി പലരീതിയിൽ ഉൾക്കൊള്ളിക്കുക. 




