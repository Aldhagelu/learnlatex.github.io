---
layout: "lesson"
lang: "ml"
title: "ചിത്രസംയോജനവും സ്ഥാനനിര്‍ണ്ണയവും"
description: "ബാഹ്യമായ ഒരു ചിത്രം എങ്ങനെ പ്രമാണത്തിൽ ചേര്‍ക്കാമെന്നും അതിന്റെ ബാഹ്യരൂപങ്ങൾ മാറ്റാമെന്നും പിഡിഎഫിൽ അനുയോജ്യമായ സ്ഥാനത്തേയ്ക്കു നീക്കാമെന്നും ഈ പാഠത്തിൽ പരിചയപ്പെടാം."
toc-anchor-text: "Using graphics"
toc-description: "ചിത്രസംയോജനവും സ്ഥാനനിര്‍ണ്ണയവും."
---

# ചിത്രസംയോജനവും സ്ഥാനനിര്‍ണ്ണയവും

<span
  class="summary">ബാഹ്യമായ ഒരു ചിത്രം എങ്ങനെ പ്രമാണത്തിൽ ചേര്‍ക്കാമെന്നും അതിന്റെ ബാഹ്യരൂപങ്ങൾ മാറ്റാമെന്നും പിഡിഎഫിൽ അനുയോജ്യമായ സ്ഥാനത്തേയ്ക്കു യാന്ത്രികമായി നീക്കാമെന്നും ഈ പാഠത്തിൽ പരിചയപ്പെടാം.</span>
  
 ലാറ്റെക്കിനു വെളിയിൽ നിന്നും ചിത്രം കൊണ്ടുവന്നു ചേര്‍ക്കാൻ `graphicx` പാക്കേജിലെ
 `\includegraphics` എന്ന ആജ്ഞ കൊണ്ടു സാധിക്കും.

```latex
\documentclass{article}
\usepackage[T1]{fontenc}
\usepackage{graphicx}

\begin{document}
This picture
\begin{center}
  \includegraphics[height=2cm]{example-image}
\end{center}
is an imported PDF.
\end{document}
```

EPS, PNG, JPG, PDF പ്രമാണരൂപങ്ങൾ നമുക്ക് ഉള്‍ക്കൊള്ളിക്കാം.
ഒരേ പേരിലുള്ള ഒന്നിലധികം ചിത്രരൂപങ്ങളുണ്ടെങ്കിൽ, ഉദാഹരണത്തിനു് `example-image.png`
എന്നെഴുതാം. (ഒന്നും പറഞ്ഞില്ലെങ്കിൽ വാലറ്റം ഏതെന്ന് ഊഹിക്കാൻ `graphicx` പാക്കേജ് ശ്രമിക്കും.)

`center` എന്ന ഒരു പുതിയ പരിസരം ചിത്രത്തെ തിരശ്ചീനമായി താളിന്റെ മദ്ധ്യത്തിൽ നിര്‍ത്താൻ ഉപയോഗിച്ചിരിക്കുന്നത്
നിങ്ങൾ ശ്രദ്ധിച്ചിരിക്കും. [അല്പം കഴിഞ്ഞ്](lesson-11) അകലം നല്കുന്നതിനെപ്പറ്റിയും സ്ഥാനം
നിര്‍ണ്ണയിക്കുന്നതിനെപ്പറ്റിയും നാം കൂടുതൽ ചര്‍ച്ച ചെയ്യും.

## ചിത്രത്തിന്റെ ബാഹ്യരൂപങ്ങളിൽ മാറ്റം വരുത്തുന്നത്

ഉള്‍ച്ചേര്‍ക്കുന്ന ചിത്രത്തിന്റെ വലിപ്പവും രൂപവും നിയന്ത്രിക്കാനും വെട്ടിയൊതുക്കാനുമായി `\includegraphics`
എന്ന ആജ്ഞയ്ക്ക് ധാരാളം ഐച്ഛികങ്ങളുണ്ട്. ഏറെ ഉപയോഗിക്കപ്പെടുന്ന ചിലതിനെപ്പറ്റി അറിഞ്ഞിരിക്കുന്നത്
ഉപകാരപ്പെടും.

പ്രകടമായും ക്രമീകരിക്കേണ്ടത് പലപ്പോഴും `\textwidth`, `\linewidth`,
`\textheight` എന്നിവയ്ക്ക് ആപേക്ഷികമായി ചിത്രത്തിന്റെ വീതി `width` അല്ലെങ്കിൽ ഉയരം `height`
ആയിരിക്കും. `\textwidth`, `\linewidth` എന്നിവ തമ്മിലുള്ള വ്യതാസം സൂക്ഷ്മമാണ്, പലപ്പോഴും
ഇവയുടെ ഫലം ഒന്നു തന്നെയായിരിക്കും. `\textwidth` എന്നത് ഭൗതികമായ താളിലെ പാഠഖണ്ഡത്തിന്റെ
വീതിയും, `\linewidth` എന്നത് _നിലവിലെ_ വീതിയുമാണ് (ഈ വ്യത്യാസം `twocolumn` എന്ന
പ്രമാണവര്‍ഗ്ഗ ഐച്ഛികത്തിൽ വളരെ പ്രകടമാണ്). വീക്ഷണാനുപാതം കൃത്യമാവുന്ന തരത്തിൽ 
ചിത്രത്തിന്റെ വിസ്താരം ലാറ്റെൿ സ്വയം ക്രമീകരിക്കും.


```latex
\documentclass{article}
\usepackage[T1]{fontenc}
\usepackage{graphicx}

\begin{document}
\begin{center}
  \includegraphics[height = 0.5\textheight]{example-image}
\end{center}
Some text
\begin{center}
  \includegraphics[width = 0.5\textwidth]{example-image}
\end{center}
\end{document}
```

ചിത്രത്തിന്റെ വിസ്താരം `scale` ഉപയോഗിച്ച് മാറ്റുക, ഒരു കോണ്‍ `angle` ആധാരമാക്കി ചിത്രം കറക്കുക എന്നിവയൊക്കെ ചെയ്യാൻ സാധിക്കും.
കൂടാതെ ഒരു ചിത്രത്തെ `clip` ഉപയോഗിച്ച് മുറിക്കുവാനും `trim` ഉപയോഗിച്ച് വെട്ടിയൊതുക്കാനും മറ്റും സാധിക്കും.

```latex
\documentclass{article}
\usepackage[T1]{fontenc}
\usepackage{graphicx}

\begin{document}
\begin{center}
  \includegraphics[clip, trim = 0 0 50 50]{example-image}
\end{center}
\end{document}
```

## ചിത്രങ്ങളെ പരത്തിവയ്ക്കുന്നത്

പാഠവിന്യാസത്തിൽ പരമ്പരാഗതമായി, പ്രത്യേകിച്ച് സാങ്കേതിക പ്രമാണങ്ങളിൽ, ചിത്രങ്ങൾ പ്രമാണത്തിലെ
മറ്റൊരു ഭാഗത്തേയ്ക്ക് നീക്കാറുണ്ട്. ഇതിനെയാണ് *പരത്തിവയ്ക്കുക* (float) എന്നുകൊണ്ടുദ്ദേശിക്കുന്നത്.
താളിൽ ഒരുപാട് ശൂന്യസ്ഥലം വരുന്നത് ഒഴിവാക്കുവാൻ ഇങ്ങനെയാണ് സാധാരണയായി ചിത്രങ്ങൾ ഉള്‍പ്പെടുത്താറ്.


```latex
\documentclass{article}
\usepackage[T1]{fontenc}
\usepackage{graphicx}
\usepackage{lipsum}  % produce dummy text as filler

\begin{document}
\lipsum[1-4] % Just a few filler paragraphs

Test location.
\begin{figure}[ht]
  \centering
  \includegraphics[width=0.5\textwidth]{example-image-a.png}
  \caption{An example image}
\end{figure}

\lipsum[6-10] % Just a few filler paragraphs
\end{document}
```

ഒന്നാമത്തെ താളിനറ്റത്ത് ആവശ്യത്തിനു് സ്ഥലമില്ലാത്തതിനാൽ ഇവിടെ ചിത്രത്തെയും ശീര്‍ഷകത്തെയും
`Test location` എന്ന പാഠഖണ്ഡത്തിനടുത്തു നിന്നു മാറ്റി രണ്ടാമത്തെ താളിന്റെ മുകൾ ഭാഗത്താണു്
ലാറ്റെൿ പ്രതിഷ്ഠിക്കുന്നത്. `ht` എന്നിവ ഫ്ലോട്ടിനെ ലാറ്റെൿ എവിടെ പ്രതിഷ്ഠിക്കുന്നു എന്നതിനെ സ്വാധീനിക്കുന്നു.
ഈ രണ്ടക്ഷരങ്ങൾ നിര്‍ദ്ദേശിക്കുന്നത് പരാമര്‍ശിച്ചതിനു സമീപത്തോ (`Test location`-നു ചാരെ)
അല്ലെങ്കിൽ താളിന്റെ മുകൾ ഭാഗത്തോ ചിത്രത്തെ സ്ഥാപിക്കാമെന്നാണ്. നാലോളം സ്ഥാനനിര്‍ണ്ണയ
നിര്‍ദ്ദേശങ്ങൾ നമുക്കു് നല്കാം

- `h` 'ഇവിടെ' (സാദ്ധ്യമെങ്കിൽ)
- `t` താളിന്റെ മുകള്‍ ഭാഗത്ത്
- `b` താളിന്റെ താഴ് ഭാഗത്ത്
- `p` ഫ്ലോട്ടുകള്‍ക്കു മാത്രമായ ഒരു താളിൽ

ഫ്ലോട്ടുകളെ പാഠഖണ്ഡത്തിൽ നിന്ന് എങ്ങനെ പരാമര്‍ശിക്കാമെന്നു് നാം [പിന്നീട്](lesson-09) പരിചയപ്പെടും.

നമ്മൾ ചിത്രത്തെ മദ്ധ്യത്തായി വിന്യസിക്കാൻ `center` പരിസരത്തിനു പകരം `\centering` ഉപയോഗിച്ചത്
ഒരുപക്ഷേ നിങ്ങൾ ശ്രദ്ധിച്ചു കാണും. ഫ്ലോട്ടിനകത്ത് ചിത്രത്തെ തിരശ്ചീനമായി മദ്ധ്യത്തിൽ സ്ഥാപിക്കാൻ `\centering`
ആണുപയോഗിക്കേണ്ടത്. ഇങ്ങനെ ചെയ്യുന്നത് ഫ്ലോട്ടും `center` പരിസരവും ചേര്‍ന്ന് ലംബമായി ശൂന്യസ്ഥലം
കൂട്ടുന്നത് ഒഴിവാക്കാൻ സഹായിക്കും.


## അഭ്യാസം

ഉദാഹരണങ്ങളിൽ മാതൃകയായി ഉപയോഗിച്ച ചിത്രങ്ങള്‍ക്കു പകരം നിങ്ങളുണ്ടാക്കിയ ഒരു ചിത്രം ഉള്‍ക്കൊള്ളിക്കാൻ ശ്രമിക്കുക.

`height`, `width`, `angle`, `scale` എന്നീ സൂചകങ്ങളുപയോഗിച്ച് എന്തെല്ലാം സാദ്ധ്യമാണെന്നു് ഒര
പര്യവേക്ഷണം നടത്തുക.

`width` സൂചകമുപയോഗിച്ച് `\textwidth`-നു് ആപേക്ഷികമായി ഒരു ചിത്രത്തിന്റെ വലിപ്പവും,
`\linewidth`-നു് ആപേക്ഷികമായി മറ്റൊരു ചിത്രത്തിന്റെ വലിപ്പവും ക്രമീകരിക്കുക. `twocolumn` എന്ന
പ്രമാണവര്‍ഗ്ഗ ഐച്ഛികം ഉപയോഗിച്ചും ഉപയോഗിക്കാതെയും ഫലം എങ്ങനെ വ്യത്യാസപ്പെടുന്നുവെന്നു് പരീക്ഷിക്കുക.

`lipsum` ഉപയോഗിച്ച് നിര്‍മ്മിച്ച സാമാന്യം ദീര്‍ഘമായ ഒരു മാതൃകയിൽ, വ്യത്യസ്ത സ്ഥാനനിര്‍ണ്ണയ സൂചകങ്ങളുപയോഗിച്ച്
ഫ്ലോട്ടുകളെ സ്ഥാപിച്ചു നോക്കുക. വിവിധ സൂചകങ്ങൾ എങ്ങനെ പ്രതിപ്രവര്‍ത്തിക്കുന്നു?
