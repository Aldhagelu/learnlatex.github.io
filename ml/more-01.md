---
layout: "lesson"
lang: "ml"
title: "More on: What is LaTeX and how does it work?"
description: "This lesson gives more context on the history of LaTeX and other formats available."
toc-anchor-text: "More on: What is LaTeX and how does it work?"
---
ലാറ്റെൿ എന്ന വാക്കില്‍ യഥാര്‍ഥത്തില്‍ രണ്ട് ഘടകങളുണ്ട്,'ലാ' ഉം 'ടെൿ' ഉം. താഴെ പറയുന്നതില്‍ നമുക്കു ഇതു എങ്ങനെ വന്നു എന്ന് സംക്ഷിപ്തമായി വിവരിക്കാം.
ടെൿ യഥാര്‍ഥത്തില്‍ കണ്ടുപിടിച്ചത് സ്റ്റാന്‍ഫഡ് സര്‍വ്വകലാശാല പ്രൊഫസ്സര്‍ ഡൊണാള്‍ഡ് ക്നൂത്ത് ആണ്. "ദി ആര്‍ട്ട് ഓഫ് കംപ്യൂട്ടര്‍ പ്രോഗ്രാമിങ്" (റ്റിഎഒസിപി എന്ന് അറിയപ്പെടുന്നു)
എന്ന പുസ്തക പരമ്പരയിലൂടെ വളരെ പ്രസിദ്ധനാണ് ക്നൂത്ത്. 1973-ല്‍ ഒരു പുതിയ പുസ്തക പതിപ്പ് ഉണ്ടാക്കേണ്ടതായിരുന്നു; ഈ സമയത്താണ് അക്ഷര വിന്യാസ വ്യവസായം
പഴയ അക്ഷര വിന്യാസ സമ്പ്രദായത്തില്‍ നിന്ന് ചിത്രം അടിസ്താനപ്പെടുത്തിയുള്ള അക്ഷര വിന്യാസത്തിലേക്ക് (phototypesetting) മാറിയത്. അങ്ങനെ അച്ചടിച്ച
പുസ്തകത്തിന്റെ വിന്യാസ നിലവാരം ക്നുത്തിനു് ഇഷ്ടമായില്ല, അതിനാൽ അക്ഷരവിന്യാസത്തിനു് ഒരു പുതിയ കംപ്യൂട്ടർ പ്രോഗ്രാം എഴുതാൻ അദ്ദേഹം തീരുമാനിച്ചു.

1977 മെയ്-ല്‍ ടെക്കിന്റെ വികസനം ആരംഭിച്ചു.

വെറും ടെൿ ഉപയോഗിക്കുക ഏറെ സങ്കീര്‍ണമായിരുന്നു, ഡൊണാള്‍ഡ് ക്നൂത്ത് പോലും അനേകം തരത്തിലുള്ള മാക്രോസ് ഉപയോഗിച്ചാണ് പുസ്തകങ്ങൾ നിര്‍മ്മിച്ചത്.
ഇപ്പോൾ മൈക്രോസോഫ്റ്റില്‍ ജോലി ചെയ്യുന്ന ലെസ്‌ലി ലാംപര്‍ട്ട്, ടെൿ ഉപയോഗിക്കുന്നത് സുഗമമാക്കുവാന്‍ ഒരു പറ്റം മാക്രോസ് ഉണ്ടാക്കി, ഈ മാക്രോ സഞ്ചയമാണ് "ലാറ്റെൿ".

ഇന്ന് ടെൿ ഉപയോഗിച്ച് പ്രവര്‍ത്തനം നടത്തുവാന്‍ വളരെ പ്രചാരമുള്ള ഉപായമാണ് ലാറ്റെൿ. മറ്റൊരു മാര്‍ഗമാണ് [കോണ്‍ടെക്സ്റ്റ്](https://www.contextgarden.net/).
