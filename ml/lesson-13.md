---
layout: "lesson"
lang: "ml"
title: "ദീര്‍ഘമായ പ്രമാണങ്ങളുടെ ഘടന"
description: "നമ്മുടെ സ്രോതസ്സ് എങ്ങനെ കുറേക്കൂടി ചിട്ടയായി  ചെറിയ ഫയലുകളാക്കി ഭിന്നിക്കാമെന്നും; ഇപ്രകാരം ചെയ്യുന്നതു് ദീര്‍ഘമായ പ്രമാണങ്ങളുടെ നിര്‍മ്മാണം എളുപ്പവും വേഗമുള്ളതുമാക്കുന്നെന്നും ലാറ്റെൿ ഇതെങ്ങനെ അനുവദിക്കുന്നുവെന്നും ഈ പാഠത്തിൽ പരിചയപ്പെടാം. "
toc-anchor-text: "സ്രോതസ്സിന്റെ ഘടന"
toc-description: "നിയന്ത്രിതരീതിയിൽ സ്രോതസ്സിനെ കഷണങ്ങളാക്കുന്നത്"
---

# ദീര്‍ഘമായ പ്രമാണങ്ങളുടെ ഘടന

<script>
runlatex.preincludes = {
 "pre0": {
    "pre1": "front.tex",
    "pre2": "pref.tex",
    "pre3": "chap1.tex",
    "pre4": "chap2.tex",
    "pre5": "append.tex",
    "pre6": "frontcover.tex",
    "pre7": "dedication.tex",
    "pre8": "copyright.tex",
    "pre9": "backcover.tex",
   }
}
</script>

<span
  class="summary">നമ്മുടെ സ്രോതസ്സ് എങ്ങനെ കുറേക്കൂടി ചിട്ടയായി  ചെറിയ ഫയലുകളാക്കി ഭിന്നിക്കാമെന്നും; ഇപ്രകാരം ചെയ്യുന്നതു് ദീര്‍ഘമായ പ്രമാണങ്ങളുടെ നിര്‍മ്മാണം എളുപ്പവും വേഗമുള്ളതുമാക്കുന്നെന്നും ലാറ്റെൿ ഇതെങ്ങനെ അനുവദിക്കുന്നുവെന്നും ഈ പാഠത്തിൽ പരിചയപ്പെടാം. </span>

നിങ്ങൾ ഒരു ദീര്‍ഘമായ പ്രമാണം എഴുതുമ്പോൾ അതിന്റെ സ്രോതസ്സ് കുറേ ചെറിയ ഫയലുകളാക്കി തിരിക്കുന്നതാവും അഭികാമ്യം.
ഉദാഹരണത്തിനു് ഒരു 'പ്രധാന'/'മൂല' ഫയലും ഓരോ അദ്ധ്യായത്തിനും ഓരോ ഫയലും (ഒരു പുസ്തകത്തിനോ പ്രബന്ധത്തിനോ),
അല്ലെങ്കിൽ ഓരോ പ്രധാന ഖണ്ഡത്തിനും (ദീര്‍ഘമായ ഒരു ലേഖനത്തിനു്) എന്ന വിധത്തിൽ.


## സ്രോതസ്സുകളുടെ ഘടന

സ്രോതസ്സുകളെ നിയന്ത്രിതരീതിയിൽ കഷണങ്ങളാക്കുന്നതു് ലാറ്റെൿ അനുവദിക്കുന്നുണ്ടു്. അതിനുള്ള രണ്ടു് പ്രധാന ആജ്ഞകളാണ്
`\input`, `\include` എന്നിവ. `\input` ഉപയോഗിച്ചാൽ ആ ഫലയിനെ 'ഇവിടെ ടൈപ്പു് ചെയ്തതു പോലെ' കരുതും,
ആയതിനാൽ ഈ ആജ്ഞ ഏതാണ്ട് എല്ലായിടത്തും ഉപയോഗിക്കാം. `\include` ആജ്ഞ അദ്ധ്യായങ്ങള്‍ക്കു മാത്രമേ ഉപയുക്തമാകൂ:
ഒരു പുതിയ താൾ തുടങ്ങുകയും ആന്തരികമായി ചില ക്രമീകരണങ്ങൾ നടപ്പിലാക്കുകയും ചെയ്യും. പക്ഷേ ഇതിനൊരു വലിയ പ്രയോജനമുണ്ട്:
ഏതൊക്കെ അദ്ധ്യായങ്ങൾ തിരഞ്ഞെടുത്ത് ഉള്‍പ്പെടുത്തണമെന്നു് തീരുമാനിക്കാൻ നമ്മെ അനുവദിക്കുന്നു; അപ്പോൾ പ്രമാണം മുഴുവനായും
രേഖീയമായി എഴുതുന്നതിനു പകരം ഖണ്ഡങ്ങളായും എഴുതാം.

അപ്പോൾ ദീര്‍ഘമായ ഒരു പ്രമാണം കാണാൻ ഏകദേശം ഇതുപോലെയിരിക്കും:

<!-- pre0 {% raw %} -->
```latex
\documentclass{book}
\usepackage[T1]{fontenc}
\usepackage{biblatex}
\addbibresource{biblatex-examples.bib}

\title{A Sample Book}
\author{John Doe \and Joe Bloggs}

\IfFileExists{\jobname.run.xml}
{
\includeonly{
  front,
%  chap1,
  chap2,
%  append
  }
}
{
% Do a full document initially to generate
% all the aux files
}

\begin{document}
\frontmatter
\include{front}

% =========================
\mainmatter
\include{chap1}
\include{chap2}
\appendix
\include{append}

% ========================
\backmatter
\printbibliography
\newpage
\input{backcover}
\end{document}
```
<!-- {% endraw %} -->

ഈ ഫയലിന്റെ വിവിധ ഭാഗങ്ങളെ നാം വിശദമായി ചുവടെ പരിഗണിക്കും. (വിവിധ സഹായ ഫയലുകൾ ഈ താളിന്റെ അവസാനം
ചേര്‍ത്തിട്ടുണ്ടു്.)

## `\input` ഉപയോഗിക്കുന്നതു്

ഒരു നീണ്ട പ്രമാണത്തിന്റെ, വിഭിന്ന അദ്ധ്യായങ്ങൾ _അല്ലാത്ത_ ഭാഗങ്ങൾ  തയ്യാറാക്കാന്‍ `\input` ആജ്ഞ അനുയോജ്യമാണു്.
തന്നിട്ടുള്ള ഉദാഹരണത്തിൽ മുന്‍–പിൻ ചട്ടകൾ വേറിട്ടു നിര്‍ത്തുവാൻ സാധിച്ചത് ആവിധമാണു്, ഇതു് പ്രധാന ഭാഗത്തെ ചെറുതും
വ്യക്തവുമാക്കി നിലനിര്‍ത്താൻ മാത്രമല്ല, ഈ ചട്ടകൾ നമുക്കു് മറ്റൊരു പ്രമാണത്തിൽ പുനരുപയോഗിക്കാനും സഹായിക്കുന്നു.
നമ്മുടെ 'പുസ്തകത്തിന്റെ'  തുടക്കത്തിലെ ആമുഖം പോലുള്ള 'അദ്ധ്യായങ്ങളല്ലാത്ത' ഖണ്ഡങ്ങളെയും ഇങ്ങനെ വേര്‍തിരിച്ചിട്ടുണ്ട്.
ഇതും, പ്രധാന ഫയലിനെ വ്യക്തമാക്കി നിര്‍ത്തുവാൻ വേണ്ടിയാണു് പ്രയോഗിച്ചിട്ടുള്ളതു്.


## `\include`, `\includeonly` എന്നിവ ഉപയോഗിക്കുന്നതു്

`\include` ആജ്ഞ ഏറ്റവും അനുയോജ്യമായതു് അദ്ധ്യായങ്ങള്‍ക്കാണു്, അതുകൊണ്ടു തന്നെ ഓരോ മുഴുവൻ അദ്ധ്യായങ്ങളും
നാം ഇങ്ങനെയാണു് ചേര്‍ത്തിരിക്കുന്നതു്; അതെല്ലായ്പോഴും ഒരു പുതിയ താൾ ആരംഭിക്കുകയും ചെയ്യുന്നു. ശരിക്കും ഏതൊക്കെ
അദ്ധ്യായങ്ങൾ പാഠത്തിൽ വിന്യസിക്കപ്പെടണമെന്നു് തിരഞ്ഞെടുത്തിരിക്കുന്നതു്  `\includeonly` ആജ്ഞ വഴിയാണു്,
നിങ്ങള്‍ക്കു കാണാം അല്പവിരാമമിട്ടു വേര്‍തിരിച്ച ഫലയുകളുടെ ഒരു സൂചികയാണു് അതിനു നല്കേണ്ടത്. `\includeonly`
ഉപയോഗിക്കുമ്പോൾ പാഠവിന്യാസത്തിനെടുക്കുന്ന സമയം ചുരുക്കാനും ശുദ്ധിപരിശോധനയ്ക്കായി 'തിരഞ്ഞെടുത്ത' ഭാഗങ്ങൾ
മാത്രമുള്ള  ഒരു പിഡിഎഫ് നിര്‍മ്മിക്കാനും സാധിക്കും. `\includeonly`-ന്റെ മറ്റൊരാനുകൂല്യം പ്രതിനിര്‍ദ്ദേശത്തിനു വേണ്ട
വിവരങ്ങൾ ഉള്‍ക്കൊള്ളിച്ച മറ്റു ഫയലുകളുടെ `.aux` സഹായ ഫയലിൽ നിന്നും താനേ എടുത്തുകൊള്ളുമെന്നതാണു്.


## ഉള്ളടക്കത്തിന്റെ നിര്‍മ്മാണം

ഭാഗങ്ങൾ തിരിക്കാനുള്ള (sectioning) ആജ്ഞകളിൽ നിന്നുള്ള വിവരങ്ങൾ ഉപയോഗിച്ചാണു് `\tableofcontents`
ആജ്ഞ വിഷയാനുക്രമണിക അഥവാ ഉള്ളടക്കം നിര്‍മ്മിക്കുന്നതു്.  `.toc` എന്ന വാലറ്റത്തോടുകൂടിയ അതിന്റേതായ ഒരു സഹായക
ഫയൽ  ആണു് ഇതിന്നുപയോഗിക്കുന്നത്, അതുകൊണ്ടു് ലാറ്റെൿ രണ്ടുവട്ടം പ്രവര്‍ത്തിപ്പിച്ചാലേ വിവരം സ്പഷ്ടമായി ലഭ്യമാകൂ.
ഈ സൂചിക, തലക്കെട്ടുകളിൽ നിന്നു് താനേ നിര്‍മ്മിക്കപ്പെടുന്നതാണു്. തത്തുല്യമായി, `\listoffigures`, `\listoftables`
എന്ന ആജ്ഞകളുമൂണ്ട്. അവയ്ക്കു വേണ്ട വിവരങ്ങൾ ഫ്ലോട്ടുകളുടെ ശീര്‍ഷകങ്ങളിൽ നിന്നാണു് ലഭിക്കുന്നത്, ആ സഹായക ഫയലുകളുടെ
വാലറ്റങ്ങൾ യഥാക്രമം `lof`, `lot` എന്നാണു്.


## പ്രമാണത്തെ പല ഭാഗങ്ങളായി വിഭജിക്കുവാൻ

`\frontmatter`, `\mainmatter`, `\backmatter` എന്നീ ആജ്ഞകൾ പ്രമാണത്തിന്റെ രൂപഘടനയെ
സ്വാധീനിക്കും. ഉദാഹരണത്തിനു്, `\frontmatter` എന്നതു് താളിന്റെ അക്കങ്ങളെ റോമൻ സംഖ്യകളായി ചിത്രീകരിക്കും.
`\appendix` ആജ്ഞ, ഖണ്ഡങ്ങളുടെ നമ്പർ `A`, `B` എന്നിങ്ങനെയാക്കും; ഉദാഹരണത്തിനു്  `\appendix`ആജ്ഞയ്ക്കു
ശേഷമുള്ള ആദ്യത്തെ ഖണ്ഡത്തിന്റെ ശീര്‍ഷകമായി `Appendix A` എന്നാവും പ്രത്യക്ഷപ്പെടുക.


## അഭ്യാസം

പ്രദര്‍ശന പ്രമാണത്തിന്റെ അടിസ്ഥാന ഘടനയെ മാറ്റിക്കൊണ്ടുള്ള പരീക്ഷണങ്ങൾ നടത്തുക. `\includeonly` ആജ്ഞയിൽ
നിന്നു് ഉള്ളടക്കം ചേര്‍ക്കുകയും എടുത്തു മാറ്റുകയും ചെയ്യുമ്പോൾ എന്തു് ഫലമാണുളവാകുന്നതെന്നു് നിരീക്ഷിക്കുക.

ചില ഫ്ലോട്ടുകൾ ചേര്‍ത്തു് ചിത്രങ്ങളുടെയും പട്ടികകളുടെയും സൂചികകൾ നിര്‍മ്മിക്കുക. നിങ്ങളൂടെ കംപ്യൂട്ടറിൽ ഇന്‍സ്റ്റാൾ ചെയ്ത ലാറ്റെൿ
പതിപ്പാണുപയോഗിക്കുന്നതെങ്കിൽ എത്രവട്ടം ലാറ്റെൿ പ്രവര്‍ത്തിപ്പിക്കണമെന്നു് ശ്രദ്ധിച്ചുവോ? (ഓണ്‍ലൈൻ ലാറ്റെൿ സംവിധാനങ്ങൾ
"തിരശ്ശീലയ്ക്കു പിറകിൽ" ലാറ്റെൿ ഒന്നിലധികം തവണ താനേ പ്രവര്‍ത്തിപ്പിക്കും, അതിനാൽ അധികം ആവശ്യമായി വരുന്ന പ്രവര്‍ത്തനങ്ങൾ
അത്രയെളുപ്പം വ്യക്തമല്ല).


----

### front.tex
<!-- pre1 {% raw %} -->
```latex
\input{frontcover}
\maketitle
\input{dedication}
\input{copyright}
\tableofcontents
\input{pref}
```

#### pref.tex
<!-- pre2 {% raw %} -->
```latex
\chapter{Preface}
The preface text. See \cite{doody}.
```
<!-- {% endraw %} -->

#### chap1.tex
<!-- pre3 {% raw %} -->
```latex
\chapter{Introduction}
The first chapter text.
```
<!-- {% endraw %} -->

#### chap2.tex
<!-- pre4 {% raw %} -->
```latex
\chapter{Something}
The second chapter text.
```
<!-- {% endraw %} -->

####  append.tex
<!-- pre5 {% raw %} -->
```latex
\chapter*{Appendix}
The first appendix text.
```
<!-- {% endraw %} -->

#### frontcover.tex
<!-- pre6 {% raw %} -->
```latex
\begin{center}
The front cover
\end{center}
```
<!-- {% endraw %} -->

#### dedication.tex
<!-- pre7 {% raw %} -->
```latex
\begin{center}
\large
For \ldots
\end{center}
```
<!-- {% endraw %} -->

#### copyright.tex
<!-- pre8 {% raw %} -->
```latex
\begin{center}
Copyright 2020 learnlatex.
\end{center}
```
<!-- {% endraw %} -->

#### backcover.tex
<!-- pre9 {% raw %} -->
```latex
\begin{center}
The back cover
\end{center}
```
<!-- {% endraw %} -->

----
