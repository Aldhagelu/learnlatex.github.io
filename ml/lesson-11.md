---
layout: "lesson"
lang: "ml"
title: "മുദ്രണം: അക്ഷരരൂപങ്ങളും ശൂന്യസ്ഥലവും"
description: "ഒരു പ്രമാണത്തിലെ സ്ഥലഘടകങ്ങളെ മാറ്റുന്നതെങ്ങനെ എന്നും രൂപഘടന വ്യത്യാസപ്പെടുത്താനുള്ള നിര്‍ദ്ദേശങ്ങൾ ലാറ്റെൿ ഉറവയിൽ സ്പഷ്ടമായി ചേര്‍ക്കുന്നതെങ്ങനെ എന്നും ഈ പാഠത്തിൽ പരിചയപ്പെടാം."
toc-anchor-text: "അക്ഷരരൂപങ്ങളും ശൂന്യസ്ഥലവും"
toc-description: "ദൃശ്യരൂപത്തിനു വേണ്ട പാഠമുദ്രണം."
---

# രൂപഘടന: അക്ഷരരൂപങ്ങളും ശൂന്യസ്ഥലവും

<span
  class="summary">ഒരു പ്രമാണത്തിലെ സ്ഥലഘടകങ്ങളെ മാറ്റുന്നതെങ്ങനെ എന്നും രൂപഘടന വ്യത്യാസപ്പെടുത്താനുള്ള നിര്‍ദ്ദേശങ്ങൾ ലാറ്റെൿ ഉറവയിൽ സ്പഷ്ടമായി ചേര്‍ക്കുന്നതെങ്ങനെ എന്നും ഈ പാഠത്തിൽ പരിചയപ്പെടാം.</span>

ലാറ്റെക്കിൽ ഒരു ഒഴിഞ്ഞ വരി ചേര്‍ക്കുന്നത് പുതിയ ഖണ്ഡിക തുടങ്ങുമെന്ന് നാം മുമ്പ് കണ്ടിട്ടുണ്ട്.
ഖണ്ഡികയുടെ തുടക്കത്തിൽ ഇന്‍ഡെന്റ് വന്നിരിക്കുന്നതും കാണാം.


## ഖണ്ഡികയുടെ അകലം

വളരെ സാധാരണമായ ഒരു ശൈലിയാണു് ഇന്‍ഡെന്റിനു പകരം ഖണ്ഡികകള്‍ക്കിടയിൽ ഒരു ഒഴിഞ്ഞ
വരി ഉപയോഗിക്കുക എന്നതു്. `parskip` പാക്കേജ് ഉപയോഗിച്ച് ഈ ശൈലി നിസ്സാരമായി നടപ്പിലാക്കാം.

```latex
\documentclass{article}
\usepackage[T1]{fontenc}
\usepackage[parfill]{parskip}
\usepackage{lipsum} % Just for some filler text
\begin{document}
\lipsum
\end{document}
```

## പുതിയ വരി പ്രാബല്യത്തിലാക്കുവാൻ

മിക്ക സന്ദര്‍ഭങ്ങളിലും ലാറ്റെക്കിൽ ഒരു ഒഴിഞ്ഞ വരി നിര്‍ബന്ധിച്ചു ചേര്‍ക്കുന്നത് ഒഴിവാക്കുക; കാരണം
നിങ്ങള്‍ക്ക് മിക്കവാറും ഖണ്ഡികാ വിടവോ അല്ലെങ്കിൽ ഇപ്പോൾ കണ്ടതു പോലെ ഒഴിഞ്ഞ വരി ചേര്‍ക്കാൻ
`parskip` ഉപയോഗിക്കുകയോ വേണ്ടി വരും.

എന്നാൽ _ചില_ സന്ദര്‍ഭങ്ങളിൽ ഒരു ഖണ്ഡിക ആരംഭിക്കാതെ പുതിയ വരി `\\` ഉപയോഗിച്ച് തുടങ്ങേണ്ടതായി വരും:

- പട്ടികയുടെ ഒരു വരി അവസാനിപ്പിക്കാൻ
- `center` പരിസരത്തിനകത്ത്
- പദ്യരൂപങ്ങളിൽ (`verse` പരിസരം)

ഇത്തരം അവസരങ്ങളിലല്ലാതെ ഏതാണ്ടൊരിക്കലും നിങ്ങൾ `\\` _ഉപയോഗിക്കരുത്_.

## അകലം സ്പഷ്ടമായി ചേര്‍ക്കുന്നത്

കനം കുറഞ്ഞ ഒരു അകലം (സാധാരണ അകലത്തിന്റെ പകുതിയോളം വരുന്ന) ചേര്‍ക്കാൻ നമുക്ക്
`\,` ഉപയോഗിക്കാം. ഗണിതരീതിയിൽ മറ്റ് ആജ്ഞകളുണ്ട്: `\.`, `\:`, `\;` എന്നിവ കൂടാതെ
ന്യൂനസ്ഥലത്തിനു് ഒരെണ്ണവും: `\!`.

വളരെ അപൂര്‍വമായി, ഉദാഹരണത്തിന് ഒരു ശീര്‍ഷക താൾ ഉണ്ടാക്കുമ്പോഴോ മറ്റോ, തിരശ്ചീനമോ ലംബമോ ആയ
അകലം സ്പഷ്ടമായി ചേര്‍ക്കേണ്ടി വരാറുണ്ട്. `\hspace`, `\vspace` എന്ന ആജ്ഞകൾ ഇതിനായി ഉപയോഗിക്കാം.

```latex
\documentclass{article}
\usepackage[T1]{fontenc}
\begin{document}
Some text \hspace{1cm} more text.

\vspace{10cm}

Even more text.
\end{document}
```

## സ്പഷ്ടമായ പാഠമുദ്രണം

മിക്ക സന്ദര്‍ഭങ്ങളിലും പ്രമാണത്തിന്റെ യുക്തിഭദ്രമായ ഘടനയാണ് അഭികാമ്യം എന്നു് നാം [മൂന്നാമത്തെ പാഠത്തിൽ](lesson-03) കണ്ടു.
എന്നാൽ ചിലപ്പോഴെങ്കിലും പാഠഭാഗങ്ങളെ കട്ടി കൂട്ടിയോ, ചരിച്ചോ, നിശ്ചിതവീതിയിലോ വിന്യസിക്കേണ്ടതായി വരാം.
ഇതിനുപകരിക്കുന്ന ആജ്ഞകൾ രണ്ടു തരത്തിലുണ്ട്: ചെറിയ പാഠഖണ്ഡങ്ങള്‍ക്കു് പറ്റിയതും, നീണ്ട പാഠഭാഗങ്ങള്‍ക്കു് അനുയോജ്യമായതും.

ചെറിയ പാഠഖണ്ഡങ്ങള്‍ക്കു് ഉപയോഗിക്കാവുന്നതാണ് `\textbf`, `\textit`, `\textrm`, `\textsf`, `\texttt`, `\textsc` എന്നിവ.

```latex
\documentclass{article}
\usepackage[T1]{fontenc}
\begin{document}
Let's have some font fun: \textbf{bold}, \textit{italic}, \textrm{roman},
\textsf{sans serif}, \texttt{monospaced} and \textsc{small caps}.
\end{document}
```

നീണ്ട പാഠങ്ങളിൽ അക്ഷരസജ്ജീകരണങ്ങൾ ആകമാനം മാറ്റം വരുത്താവുന്ന ആജ്ഞകൾ ഉപയോഗിക്കണം;
ഉദാഹരണത്തിനു് `\bfseries`, `\itshape` എന്നിവ. ഈ ആജ്ഞകൾ ഒരിക്കലും സ്വയം 'തീരാത്തതിനാൽ'
പ്രമാണത്തിലാകമാനം ബാധകമാകാതിരിക്കാൻ ഇവയെ ഒരു _ഗണത്തിനകത്ത്_ (group) നല്കിയിരിക്കണം.
ലാറ്റെൿ പരിസരങ്ങൾ, പട്ടികയിലെ അറകൾ എന്നിവയൊക്കെ ഓരോ ഗണങ്ങളാണു്, അങ്ങനെയല്ലാത്തവയെ
സ്പഷ്ടമായി ഒരു ഗണത്തിനകത്താക്കുവാൻ `{...}` ഉപയോഗിക്കാം.

```latex
\documentclass{article}
\usepackage[T1]{fontenc}
\begin{document}
Normal text.

{\itshape

This text is italic.

So it this: the effect is not limited to a paragraph.

}

This text is not italic.
\end{document}
```

അക്ഷരങ്ങളുടെ വലിപ്പം നമുക്ക് സമാനരീതിയിൽ സജ്ജീകരിക്കാം; ഈ ആജ്ഞകളെല്ലാം തന്നെ തുടരടിസ്ഥാനത്തിൽ
പ്രവര്‍ത്തിക്കും. നാം സജ്ജീകരിക്കുന്ന വലിപ്പം ആപേക്ഷികമാണു്: `\huge`, `\large`, `\normalsize`,
`\small`, `\footnotesize` എന്നിവയാണു് സാധാരണം. അക്ഷരങ്ങളുടെ വലിപ്പം തിരിച്ചു മാറ്റുന്നതിനു _മുമ്പ്_
ആ ഖണ്ഡിക അവസാനിപ്പിക്കേണ്ടത് അവശ്യമാണ്; ഇവിടെ സ്പഷ്ടമായി ഒരു `\par` (ഖണ്ഡിക മുറിക്കാനുള്ള) ആജ്ഞ
നല്കിയതു് ശ്രദ്ധിക്കുക.

```latex
\documentclass{article}
\usepackage[T1]{fontenc}
\begin{document}
Normal text.

\begin{center}
{\itshape\large Some text\par}
Normal text
{\bfseries\small Much smaller text\par}
\end{center}

\end{document}
```

## അഭ്യാസം

നിങ്ങൾ തന്നെ പാഠത്തിന്റെ രൂപഘടന മാറ്റുന്നതു് പരീക്ഷിക്കുക: ഒരു `titlepage` പരിസരം
നിര്‍മ്മിച്ച് അതിനുള്ളിൽ വിവിധ അകലങ്ങളും അക്ഷരരൂപ വ്യത്യാസങ്ങളും ഉള്‍ക്കൊള്ളിക്കുക. അക്ഷരരൂപ
വ്യത്യാസങ്ങൾ ഒരുമിച്ചുപയോഗിക്കുമ്പോൾ എന്തു സംഭവിക്കുന്നു? ഇതു് ഗണിതരീതിയുമായി എങ്ങനെ താരതമ്യപ്പെടുത്താം?

ഒരു വലിയ ഖണ്ഡികയിലെ അക്ഷരങ്ങളുടെ വലിപ്പം വ്യത്യാസപ്പെടുത്തുമ്പോൾ (`\tiny` ആദ്യവും പിന്നീട് `\huge`
ഉപയോഗിച്ചും) ഒടുവിലത്തെ `\par` ആ ഗണം തീരുന്നതിനു മുമ്പ് കൊടുത്തില്ലെങ്കിൽ എന്തു സംഭവിക്കും?
