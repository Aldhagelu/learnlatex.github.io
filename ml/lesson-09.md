---
layout: "lesson"
lang: "ml"
title: "പ്രതിനിര്‍ദേശങ്ങള്‍"
description: "ചിത്രങ്ങൾ, പട്ടികകൾ, ഖണ്ഡങ്ങൾ മുതലായ എണ്ണമുള്ള ഭാഗങ്ങളെ എങ്ങനെ പ്രതിനിര്‍ദേശിക്കാമെന്നു് ഈ പാഠത്തിൽ പരിചയപ്പെടാം."
toc-anchor-text: "പ്രതിനിര്‍ദേശങ്ങള്‍""
toc-description: "ചിത്രങ്ങൾ, പട്ടികകൾ മുതലായവയുടെ പ്രതിനിര്‍ദേശം."
---

# പരാമര്‍ശങ്ങള്‍"

<span
  class="summary">ചിത്രങ്ങൾ, പട്ടികകൾ, ഖണ്ഡങ്ങൾ മുതലായ എണ്ണമുള്ള ഘടകങ്ങളെ എങ്ങനെ പ്രതിനിര്‍ദേശിക്കാമെന്നു് ഈ പാഠത്തിൽ പരിചയപ്പെടാം.</span>
  
എത്ര വലിപ്പമുള്ള ഒരു പ്രമാണമെഴുതിയാലും അതിലെ ചിത്രങ്ങൾ, പട്ടികകൾ, സമവാക്യങ്ങൾ മുതലായ അക്കമുള്ള ഘടകങ്ങളെ നിങ്ങള്‍ക്കു് പരാമര്‍ശിക്കേണ്ടതായി വരും.
ഭാഗ്യവശാൽ ഇവയുടെ ശരിയായ അക്കങ്ങൾ ലാറ്റെൿ യാന്ത്രികമായി സ്വയം ഉപയോഗിച്ചു കൊള്ളും, നാം കാര്യങ്ങൾ ശരിയായി സജ്ജീകരിക്കണമെന്നേയുള്ളൂ.

## `\label`, `\ref` സംവിധാനം

നിങ്ങളുടെ പ്രമാണത്തിലെ ഒരു കൃത്യസ്ഥാനം ലാറ്റെകിന് ഓര്‍ത്തു വയ്ക്കാൻ നിങ്ങൾ അവിടം ഒരു അടയാളം (label) ചാര്‍ത്തണം.
എന്നിട്ടു് മറ്റിടങ്ങളിൽ ഈ അടയാളത്തിനെ പ്രതിനിര്‍ദേശം (refer) ചെയ്താൽ മതി.

```latex
\documentclass{article}
\usepackage[T1]{fontenc}

\begin{document}
Hey world!

This is a first document.

\section{Title of the first section}

Text of material for the first section.


\subsection{Subsection of the first section}
\label{subsec:labelone}

Text of material for the first subsection.
\begin{equation}
  e^{i\pi}+1 = 0
\label{eq:labeltwo}
\end{equation}

In subsection~\ref{subsec:labelone} is equation~\ref{eq:labeltwo}.
\end{document}
```

ഇവിടെ രണ്ടു് `\label{...}` ആജ്ഞകളുണ്ട്: ഒന്നു് ഉപഖണ്ഡത്തിനു ശേഷം, മറ്റൊന്ന് equation പരിസരത്തിനകത്ത്.

ഇവ രണ്ടും അവസാന വാക്യത്തിലെ `\ref{...}` ആജ്ഞകളിൽ ബന്ധിച്ചിരിക്കുന്നു.
ലാറ്റെൿ പ്രവര്‍ത്തിക്കുമ്പോൾ, അടയാളങ്ങളെ സംബന്ധിച്ച വിവരങ്ങളെല്ലാം ഒരു താത്കാലിക സഹായ ഫയലിൽ എഴുതുന്നു.
`\label{subsec:labelone}` എന്നു കാണുമ്പോൾ ഇപ്പോള്‍ ഒരു ഉപഖണ്ഡത്തിന്നു് (subsection) അകത്താണെന്നു്
ലാറ്റെക്കിനറിയാം, അതിനാൽ ആ ഉപഖണ്ഡത്തിന്റെ അക്കം സൂക്ഷിച്ചു വയ്ക്കുന്നു.
`\label{eq:labeltwo}` എന്നു കാണുമ്പോൾ ഏറ്റവുമടുത്തു കണ്ട തല്പര പരിസരം equation ആണെന്നറിയാം, അതിനാൽ
ആ സമവാക്യത്തെപ്പറ്റിയുള്ള വിവരം സൂക്ഷിച്ചു വയ്ക്കുന്നു.
നിങ്ങൾ പ്രതിനിര്‍ദേശത്തിന് ആവശ്യപ്പെടുമ്പോൾ ലാറ്റെൿ ഈ താത്കാലിക സഹായ ഫയലിൽ നിന്നും അത് ലഭ്യമാക്കുന്നു.

അടയാളത്തിൽ കൊടുത്ത `subsec:`, `eq:` എന്നിവ ലാറ്റെക്കിനെ സംബന്ധിച്ചിടത്തോളം പ്രസക്തമോ നിര്‍ബന്ധമോ അല്ല,
അതു് ഏറ്റവുമടുത്ത് പരിചരിച്ച കാര്യങ്ങളുടെ വിവരം സൂക്ഷിച്ചു വയ്ക്കുന്നതേയുള്ളൂ.
പക്ഷേ നിങ്ങൾ പ്രമാണമെഴുതിക്കൊണ്ടിരിക്കുമ്പോൾ ഓരോ അടയാളവും എന്തിനെ കുറിക്കുന്നതായിരുന്നു എന്ന്
എളുപ്പം ഓര്‍ത്തു വയ്ക്കാൻ നിങ്ങളെ സഹായിക്കുന്നു.

നിങ്ങൾ പ്രതിനിര്‍ദ്ദേശം ചെയ്തിരിക്കുന്നിടത്ത് PDF പ്രമാണത്തിൽ കനത്തിൽ ചോദ്യചിഹ്നങ്ങൾ **??** കണ്ടേക്കാം.
ഇതിന്റെ വിശദീകരണമെന്തെന്നാൽ, താത്കാലിക സഹായ ഫയലുപയോഗിച്ചുള്ള പ്രവര്‍ത്തനരീതി കാരണം ആദ്യത്തെ
പ്രാവശ്യം പ്രവര്‍ത്തിപ്പിക്കുമ്പോൾ അടയാളങ്ങൾ സൂക്ഷിക്കപ്പെട്ടിരിക്കയില്ല എന്നതാണു്. ലാറ്റെൿ ഒന്നു കൂടി പ്രവര്‍ത്തിപ്പിച്ചാൽ
എല്ലാ കാര്യങ്ങളും ശരിയായി വരുന്നതാണ്. (സാധാരണ ഗതിയിൽ പ്രമാണമെഴുത്തിനിടയിൽ നിങ്ങൾ പലവട്ടം ലാറ്റെൿ
പ്രവര്‍ത്തിപ്പിക്കും, അതുകൊണ്ട് ഇതൊരു ബുദ്ധിമുട്ടാവാറില്ല).

പ്രതിനിര്‍ദേശ ആജ്ഞയ്ക്കു മുമ്പുള്ള കുടുക്ക് (`~`) അക്ഷരങ്ങളെ ഒന്നു ശ്രദ്ധിക്കുക.
`subsection`-നും അതിന്റെ അക്കത്തിനുമിടയിലോ `equation`-നും അതിന്റെ അക്കത്തിനുമിടയിലോ വരി മുറിയുവാൻ
നിങ്ങളാഗ്രഹിക്കില്ല. ഇതിനിടയിൽ വച്ച് ലാറ്റെൿ വരി മുറിക്കാതിരിക്കാനാണ് ഒരു കുടുക്ക് ഇട്ടു വയ്ക്കുന്നത്.

## അടയാളം (`\label`) എവിടെ വയ്ക്കണം

`\label` ആജ്ഞ എല്ലായ്പോഴും അതിനു് തൊട്ടു മുമ്പ് എണ്ണപ്പെട്ട വസ്തുവിനെയാണ് പരാമര്‍ശത്തിനു് ബന്ധപ്പെടുത്തുന്നത്:
ഒരു ഖണ്ഡം, ഒരു ഗണിതസമവാക്യം, ഒരു ഫ്ലോട്ട്, മുതലായവ. അതായത് `\label` എല്ലായ്പോഴും അത് അടയാളപ്പെടുത്തേണ്ട
വസ്തുവിന് _ശേഷം_ വരണം. പ്രത്യേകിച്ചു ഫ്ലോട്ടുകള്‍ക്ക് `\label` നിര്‍ബന്ധമായും അതിന്റെ `\caption` ആജ്ഞയ്ക്കു പിറകിൽ
(അതിനകത്തെങ്കിൽ കൂടുതൽ നല്ലത്) നല്കണം, തീര്‍ച്ചയായും ഫ്ലോട്ട് പരിസരത്തിനകത്തു തന്നെ വരികയും വേണം.

## അഭ്യാസം

പരീക്ഷണ പ്രമാണത്തിനകത്തു് പുതിയ അക്കമുള്ള ഭാഗങ്ങൾ (ഖണ്ഡങ്ങൾ, ഉപഖണ്ഡങ്ങൾ, അക്കസൂചി) ചേര്‍ക്കുകയും
`\label` ആജ്ഞ ശരിയായി പ്രവര്‍ത്തിക്കാൻ എത്ര പ്രാവശ്യം ലാറ്റെൿ പ്രവര്‍ത്തിപ്പിക്കണമെന്നും പരീക്ഷിക്കുക്ക.

ചില ഫ്ലോട്ടുകൾ ഉള്‍ച്ചേര്‍ത്ത് `\label` ആജ്ഞ അവയുടെ `\caption`-നും ശേഷം കൊടുക്കുന്നതിനു പകരം
 _മുമ്പ്_ കൊടുത്തു നോക്കുക; ഇതിന്റെ ഫലം എന്തായിരിക്കുമെന്നു ഊഹിക്കാൻ കഴിയുമോ?

ഒരു ഗണിതസമവാക്യത്തിന്റെ  `\end{equation}`-നു _ശേഷം_ `\label` കൊടുത്താൽ എന്തു സംഭവിക്കും?
